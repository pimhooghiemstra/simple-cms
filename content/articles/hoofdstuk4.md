---
title: Hoofdstuk 4
description: Het ongeluk in de bergen.
language: Nederlands

---
**Heden**

's Ochtends is het bewolkt, koud en droog. De wind maakt het guur. Eerst ontbijten en dan maar eens zien wat de dag brengt. Bjorn loopt door de gangen van het hotel richting de ontbijtzaal.

Aan de andere kant van het hotel, in een vleugel die uitkijkt over het dal met aan weerszijden de uitgestrekte, besneeuwde bergtoppen, gaat de deur van een andere hotelkamer open. Eline komt te voorschijn en trekt de deur in het slot. Ook zij maakt zich klaar om te gaan ontbijten. Ze heeft slecht geslapen vannacht en weet zich eigenlijk geen raad met de situatie. Ze moet Bjorn nog een keer confronteren, maar wanneer dan? Bij het ontbijt meteen maar?
