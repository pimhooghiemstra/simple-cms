---
language: Nederlands
title: Hoofdstuk 7
description: Bjorn en Eline gaan samen skiën. Aangezien ze het zo goed kan, stelt
  Bjorn voor om off piste te gaan. Maar het weer slaat om en ze komen terecht in een
  lawine. Ze komen eruit, maar het pad terug naar het dal is afgesneden en ze kunnen
  alleen nog naar de berghut.
published: true

---
**Heden**

Tegen het middaguur is Eline weer terug in het hotel. Het skiën was heerlijk, ze heeft de draad snel kunnen oppakken en het voelde erg vertrouwd. Ze ziet Bjorn al staan wachten in de lobby en gezamenlijk gebruiken ze de lunch. Bjorn vertelt over zijn ochtend. De privéles van mevrouw Arends was een drama. Eerst wilde ze tot drie maal toe niet in de lift stappen. Bang geworden van een kleine valpartij vlak voor hen dacht ze klaarblijkelijk dat dit haar ook zou overkomen. Daarna was het geduld betrachten. En wachten. Op de saaie, groene piste was het druk en er vanaf skiën was geen pretje. 

'Ik ben benieuwd hoe jij skiet, want zoals het vanmorgen ging.' Hoofdschuddend loopt Bjorn richting de liften en Eline loopt achter hem aan.

'Even wennen, maar het ging daarna weer als vanouds. Ik verbaasde mezelf en heb alle pistes gedaan.'

Bjorn kijkt glimlachend om en steekt zijn duim op. 'Dat klinkt goed. Kijk daar is de lift, als we snel zijn kunnen we nog mee naar boven.' En op een drafje, met zijn spullen op zijn rug hotsend loopt hij naar de lift. Eline volgt opnieuw. Als ik maar goed genoeg ben. Ze had wel vertrouwen in zichzelf, maar Bjorn was toch een echte skileraar. Ze zouden het snel genoeg weten.

Samen met nog een groep andere skiërs stappen ze in de lift. Het is rumoerig en er klinken opgewonden stemmen over hoe fantastisch het is. En hoe slecht Diederik het er vanaf bracht omdat hij gisteren te lang in de apres-ski bar had gehangen. Gelukkig gaat de skilift snel naar boven en kunnen ze er weer uit.

Bjorn stelt voor om op de rode piste te beginnen en laat haar voorgaan. Het uur van de waarheid, denkt Eline en ze glijdt naar beneden. Zwierend en gemakkelijk skiet ze de piste af en binnen korte tijd is ze alweer beneden. Ze kijkt achterom en ziet Bjorn aankomen. In een wolk van sneeuw komt hij naast haar tot stilstand.

'Dat ging hartstikke goed, wat dacht je van de zwarte piste?' roept hij enthousiast

Ze nemen de skilift naar boven en gaan eerst op de rode piste en daarna op de zwarte. Het loopt op rolletjes en Bjorn stelt voor om off piste te gaan.

Wanneer ze een eerste gave afdaling hebben gedaan betrekt het weer. Ze kunnen nu niet zomaar terug en hopen dat het overtrekt. Maar dat blijkt niet het geval. Terwijl ze proberen om de nabijgelegen hut te voet te bereiken, start een geweldig onweer en de bliksem zorgt voor een lawine.

Alles wordt zwart.

Even later gevolgd door een knal van de airbag van Bjorn die een soort kamertje onder de sneeuw maakt. Bjorn en Eline moeten zich uit de problemen scheppen en dan alsnog naar de berghut lopen. De weg naar het dal is afgesneden, dat gaat niet lukken

Eline is heel erg geschrokken, Bjorn heeft het eerder meegemaakt.